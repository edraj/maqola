{
  "uuid": "0f00ea38-84b1-46a2-bee5-40f331ac0cae",
  "shortname": "آه_يا_لغة___محكمة",
  "is_active": true,  "owner_shortname": "dmart",
  "displayname":{"ar":"​آه يا لغة - محكمة"},
  "payload": {
    "content_type": "html",
    "checksum": "sha1:eb88aba7c3f53e2bc5aeac87a1a29a1b95bc76c1",
    "bytesize": 10772,
    "body": "<p>\r\n\t<span class=\"uthmanb\">جلس القاضي رئيس محكمة التمييز العليا على كرسيِّه وجلس من بعده الحضور وطرق على المكتب بمطرقته إيذاناً بافتتاح الجلسة.</span><br>\r\n</p><p>\r\n\t<br>\r\n</p><p>\r\n\t<span class=\"kufi\">المتظلِّم الأول</span><br>\r\n</p><p>\r\n\t- المنادي: أداة الاستثناء: إلَّا<br>\r\n\t- القاضي: احكي لي شو مشكلتك يا (إلَّا)؟<br>\r\n\t- سيدي أنا أُخت: غير، دون، سِوى، سُوى، سواء، خلا، حشا وعدا، تسع خوات الله يخليلك بناتك!<br>\r\n\t- ما شا الله، طيب، عرفنا وبعدين؟<br>\r\n\t- يا سيدي مرة بضموا المستثنى بتاعي ومرة بنصبوه ومرة ثالثة بكسروه، والله تبهدلت يا سيدي، مع إنه أُختي (غير وسِوى وسُوى وسواء) دايما دايما مستثناهن مكسور، وخواتي الباقيات: (خلا، حشا، عدا) مرة بنصبوه إلهن ومرة بكسروه. الله لا يكسرك يا سيدي، انظر بأمرنا خلينا نريّحك ونرتاح!<br>\r\n\t- القاضي: بعد الاطلاع على مواد القانون المتعلقة بالاستثناء، نحن قاضي محكمة التمييز للغة العربية، أبو الضمائر للمتكلم والمخاطب والغائب، وعضوية كل من القاضيين المبني للمعلوم والمبني للمجهول، وبعد الاستماع إلى المدعي (العانس) إلا الاستثنائية، وعلى الرغم من تفهمنا لأسبابها الكامنة وراء هذه الدعوى، والتي لا ندري متى ولِمَ وعلامَ وإلام جاء استثناؤها على هذا النحو، إلا أننا (سامحينا على استعمالك شويه) حكمنا برفض تظلُّمها، وذلك بناء على الحيثيات التالية:<br>\r\n\tحيث: أن المستثنى ب (إلا)، يكون منصوباً إذا كان الكلام تاماً موجباً، نحو: قام القومُ إلا زيداً. (ولك انت طول عمرك نصَّابه).<br>\r\n\tوحيث: أنَّ ما قبل (إلا) غير موجب وكان الكلام تاماً والاستثناء متصلاً، جاز النصب على الاستثناء أو الاتباع على البديلة والبدل أجود، على نحو: ما قام القومُ وما ضربتُ إلا زيدٌ وإلا زيداً. <br>\r\n\tوحيث: أنَّ (إلا) حرف حصر والكلامُ ناقص، فإن الاسم الواقع بعدها يُعرَب حسب ما يقتضيه العامل، نحو: ما قام إلا زيدٌ وما مررتُ إلا بِ زيدٍ.<br>\r\n\tوحيث: أنَّ المستثنى ب: (غير، سِوى، سُوى، وسواء) يكون مجروراً على الدوام.<br>\r\n\tوحيث: أنَّ المستثنى ب: (خلا، حشا وعدا) يجوز فيه النصب والجر (هدول حبيباتنا، بنصبن بجرِّين على كيفهن، لا يتعرض إلهن حدا، مفهوم؟) نحو: قام القومُ خلا زيداً وخلا زيدٍ، كذلك الحال لكل من حشا وعدا.<br>\r\n\t- القاضي: ضاربا بمطرقته: هيه هيه وين نمتو!؟ ولك وانت شو بتعملي يا مجنونه؟<br>\r\n\t- إلَّا: سيدي بدي أشق ثوبه وأخلص، والله حكم قراقوش أرحم! بعدين دوَّن يا سيدي بدفاترك: حرقة عظام زوج بنت خال مرت ابن عمه اللي حط هيك قانون.<br>\r\n\t- القاضي: انقلوها على مستشفى المجانين.<br>\r\n\t- هيييييييييه أرحم ميت مره، قرفتونا حيث وحيث سيدي ويا سيدي!<br>\r\n\t<br>\r\n</p><p>\r\n\t<span class=\"kufi\">المتظلِّم الثاني</span>\r\n</p><p>\r\n\t- المنادي: المدعي الثاني: صحراء.<br>\r\n\t- القاضي: تفضلي يا ست الحسن!<br>\r\n\t- صحراء: سيدي أنا وخواتي مع بعض بقولوا إلنا: صحراوات.<br>\r\n\t- صحيح، وين المشكلة؟<br>\r\n\t- سماء، بنت عمِّي يا سيدي، أنا ويّاها بنات عم اللزم، بس هي طلعت لفوق وأنا ظليت معاكم تحت. غير هيك احنا مثل بعض تبدا ب سين ببدا ب ص. حتى هي أربعة حروف أنا خمسه وقبلانه، بس ليش يا سيدي بسمعهم بقولوا لجمعها: مرة سماوات ومرة سماءات، بدي أنا مثلها ينادونا صحراءات كمان، ولَّا يعني لأنها هي ساكنه في العالي!<br>\r\n\t- شو شايفتيها هيك سايبه!؟<br>\r\n\t- طيب سيدي بس مش أعرف السبب؟<br>\r\n\t- مش شغلك، روحي تحلِّي وتعلِّي وامطري وتعالي، ويا ريت لو تتعطري كمان ريحتك كلها كاز، وخلينا بعدها نعطيك الصحراءات كلهن. <br>\r\n\t- يا سيدي بدَّك إياني أمطر، يعني أفهم بدَّك رشوة!؟<br>\r\n\t- يا قليلة الأدب والخير والجمال، والله لأجعلنَّ منك عبرة لك ولأمثالك: حكمت المحكمة بعدم ركوب الصحراء، لغير السادة القضاة، لمدة أربع وعشرين ساعة قادمة، حكما نافذا لا رجعة فيه. امشي، يلعن هالوجه الكالح. جننتونا بهالكازات... نادي على اللي بعدها.\r\n</p><p>\r\n\t<br>\r\n\t<span class=\"kufi\">المتظلم الثالث</span>\r\n</p><p>\r\n\t- المنادي: اسم التفضيل: أفضل<br>\r\n\t- القاضي: شو حكايتك يا أفضل، شو بدَّك نفضّلك أكثر من هيك؟<br>\r\n\t- سيدي أنا جاي بالوكالة عن أخي أَمْيَلْ، بدُّو إياك تثبِّته زييِّ أنا وزي: حَسُنَ وكَبُرَ وصَغُرَ وكثير غيرنا من الأفعال.<br>\r\n\t- ميله تميّلك وتميّله إن شا الله! ما بدِّي أسمعها منك مرة ثانية.<br>\r\n\tحكمت المحكمة في حال التفضيل ب مالَ بالقول: أكثرُ مَيْلاً<br>\r\n\t- سيدي نسيت أقول لك أبوي بسلم عليك، شو أقول له إذا سألني؟<br>\r\n\t- سلِّم لي عليه كتير، أبوك صاحبنا وحبيبنا، قل له الآتي: <br>\r\n\tإذا كان الفعل تاماً غير ناقص كالأفعال التي ذكرتها: نقول: أحسن، أكبر وأصغر، أما أخوك مال، ما انت بتقول (مال) وشايفه بنفسك واقف على عكازة، وِلَّا إيش هاي الألف اللي في النص؟ يا أهبل (مال) فعل معتل أجوف، لا يجوز القول في مثل حاله أمْيَل.<br>\r\n\tثم على الفعل أن يكون تاماً غير جامد، على نحو: نعم، بئس، عسى وليس.<br>\r\n\tكذلك على الفعل أن يكون قابلاً للتفاوت وإلا عاملناه معاملة أخيك، مثل: غرقَ، عرَجَ، عَوُرَ، وعَمِيَ، هادي هون مش محكمة معوَّقين، افهموها يا أغبياء. بعدين...<br>\r\n\t- لا لا بكفي يا سيدي الله يخليك، بقول له سيادة القاضي تغيَّب اليوم عن الجلسة.\r\n</p><p>\r\n\t<br>\r\n\t<span class=\"kufi\">المتظلم الرابع</span>\r\n</p><p>\r\n\t- المنادي: آية الحسن.<br>\r\n\t- القاضي: تفضلي يا آية، يا الله ما أحلاك، طالعة زي أمك حلوه وأموره كمان، شو مشكلتك يا آية؟ <br>\r\n\t- سيدي خايفه أنا وخواتي البنات بكره مع بعض نصير (آيات) وينصبونا بالفتحة، واحنا ما منحب النصب أبداً، طول عمرنا ماشيات صح. <br>\r\n\t- تكرم عيونك يا آية.<br>\r\n\tحكمت المحكمة بكسر التاء ل (آيات) في حال النصب كحال الجر، على نحو: قرأتُ آياتٍ من القران ولا نقول: (آياتاً). <br>\r\n\tانبسطتِ، يالله تفضلي، بس خلينا نشوفك!<br>\r\n\t- سيدي سيدي!<br>\r\n\t- نعم، مين انتو!؟<br>\r\n\t- إحنا: أبيات يا سيدي، بدنا نسأل جنابك إذا ممكن يعني يقولوا إلنا: قرأتُ أبياتٍ من الشعر زي زميلاتنا آيات؟<br>\r\n\t- لا لا يا أبنائي، مفرد آيات: آية، تاؤها مربوطة، وين انتو ووينها هي، إنتو مفردكم بيت، يعني تاء مبسوطة وأصلية كمان مشان تنبسطه، شايفين الفرق، شو فاكرين هيْ كل تاء زي أُختها! إذن نقول: قرأتُ أبياتاً.<br>\r\n\t- سيدي بس هاي بنت، شوفها طول عمرها مبسوطه هيِّ وتاءها، لكن بتقولوا: رأيتُ بناتٍ مش بناتاً زيّنا!؟<br>\r\n\t- يا أبنائي انتو جمع تكسير، وبنات جمع ملحق بمؤنث السالم، فهمت؟<br>\r\n\t- آه فهمت، بس اللي مش فاهمه يا سيدي، ليش بتكسروا السالم وبتنصّبه المكسور!؟؟؟؟؟؟؟؟<br>\r\n\t- ولكْ هدول بنات خفضن حالهن حياءً، يا قليل الحيا!<br>\r\n\t- سيدي العفو راحت عن بالي، سامحونا يا بنات.\r\n</p><p>\r\n\t<span class=\"uthmanb\">رفعت الجلسة</span>\r\n</p><p>\r\n\t<span class=\"uthmanb\"><br>\r\n\t</span>- القاضي: يا منادي، كم عدد المتظلمين بعد؟<br>\r\n\t- المنادي: يا سيدي صافين طابور من الناحه الشرقية من هون للمزبلة أجلك الله، ومثلهم من الناحية القبليه للمقبرة.<br>\r\n\t- لا لا اختر لي منهم كم واحد للجلسة الجاي يوم الثلاثاء القادم، وخلي الباقي يروّحوا على بيوتهم، شو ما عندي شغل غيرهم أنا، في عندي كم قصيده بدي أخلصها!<br>\r\n\t- بس سيدي انت جلساتك يوم الأربعا مش الثلاثا، نسيت؟<br>\r\n\t- لا ما نسيت، بس الأربعاء القادم بكون الأول من نيسان، فهمت؟<br>\r\n\t- لا والله سيدي<br>\r\n\t- الله لا يجعلك تفهم، نفِّذ وخلاص.</p><p><br>\r\n\t<span style=\"color: rgb(89, 89, 89);\">_________________\r\n</span></p><p>\r\n\t<span style=\"color: rgb(89, 89, 89);\">للكاتب القدير: صالح جيبات</span>\r\n</p>"
  },
  "author_locator": { "type": "content",
    "uuid": "c2e78c7a-a794-4282-b1ca-fef8f39150a0",
    "shortname": "مجهول",
    "subpath": "/profiles/",
    "space_name": "maqola",
    "resource_type": "locator",
    "tags": [],
    "typename": "biography"
  },
  "editor_locator": {
    "uuid": "956d0dee-80b7-4cca-ba95-381f3e6da37d",
    "shortname": "محمد_عنيني",
    "subpath": "profiles/",
    "space_name": "maqola",
    "resource_type": "locator",
    "tags": [],
    "typename": "user"
  },
  "owner_uuid": "2b0e517d-14b6-4ecd-ab95-f5aae22f1b5d",
  "resource_type": "post",
  "tags": [
    "عربية",
    "قاعدة أصولية",
    "لُغة عربيّة"
  ],
  "created_at": "2015-05-23T14:00:34Z",
  "attributes": {
    "old_id": 1291
  },
  "language": "ar",
  "history": []
}
